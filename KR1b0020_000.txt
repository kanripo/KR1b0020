# -*- mode: mandoku-view -*-
#+TITLE: 融堂書解
#+DATE: 2015-09-23 09:36:02
#+PROPERTY: JUAN 0
<pb:KR1b0020_WYG_000-1a>¶
欽定四庫全書　　　　　經部二¶
　融堂書解目録　　　　　書類¶
　　卷一¶
　　　虞書(堯典/)　(舜典/)¶
　　卷二¶
　　　虞書(大禹謨/)　(臯陶謨/)　(益稷/)¶
　　卷三¶
　　　夏書(禹貢/)¶
<pb:KR1b0020_WYG_000-1b>¶
　　卷四¶
　　　夏書(甘誓/)　(五子之歌/)　(𦙍征/)¶
　　卷五¶
　　　商書(湯誓/)　(仲虺之誥/)　(伊訓/)¶
　　卷六¶
　　　商書(太甲上/)　(太甲中/)　(太甲下/)　(咸有一德/)¶
　　卷七¶
　　　商書(盤庚上/)　(盤庚中/)　(盤庚下/)¶
<pb:KR1b0020_WYG_000-2a>¶
　　卷八¶
　　　商書(説命上黎説命中/西伯戡    微子)　(說命下/)　(高宗肜日/)¶
　　卷九¶
　　　周書(泰誓上/成)　(泰誓中/)　(泰誓下/)　(牧誓/)　(武/)¶
　　卷十¶
　　　周書(洪範/)¶
　　卷十一¶
　　　周書(旅獒/)　(金縢/)　(大誥/)¶
<pb:KR1b0020_WYG_000-2b>¶
　　卷十二¶
　　　周書(微子之命/)　(康誥/)¶
　　卷十三¶
　　　周書(酒誥/)　(梓材/)　(召誥/)¶
　　卷十四¶
　　　周書(洛誥/)¶
　　卷十五¶
　　　周書(多士/)　(無逸/)　(君奭/)¶
<pb:KR1b0020_WYG_000-3a>¶
　　卷十六¶
　　　周書(蔡仲之命/)　(多方/)¶
　　卷十七¶
　　　周書(立政/)　(周官/)¶
　　卷十八¶
　　　周書(君陳/)　(顧命/)　(康王之誥/)¶
　　卷十九¶
　　　周書(畢命/)　(君牙/)　(冏命/)¶
<pb:KR1b0020_WYG_000-3b>¶
　　卷二十¶
　　　周書(呂刑/)　(文侯之命/)　(費誓/)　(㤗誓/)¶
　　　　(臣/)等謹案融堂書解二十卷宋錢時撰時字¶
　　　　子是淳安人受學於楊簡熙寕中以丞相喬¶
　　　　行簡薦授秘閣校勘遷史館檢閲所著惟兩¶
　　　　漢筆記尚存於世而此書向尠傳本故黄震¶
　　　　日鈔明胡廣等書經大全俱未徴引其說朱¶
　　　　彞尊經義考亦云未見今據永樂大典中散¶
<pb:KR1b0020_WYG_000-4a>¶
　　　　見各韻者依經文前後次第裒綴編輯中惟¶
　　　　伊訓梓材泰誓三篇全佚説命呂刑亦間有¶
　　　　闕文餘皆篇帙完善時之意主於表章書序¶
　　　　每篇之首皆條其大指其逸書之序則參考¶
　　　　史記核其時事以釋篇題復采經典釋文史¶
　　　　記集解史記索隠所引馬融鄭康成諸説引¶
　　　　伸其義其旁搜逺紹之意亦可謂勤且篤矣¶
　　　　唐人解經多墨守注疏宋儒始好出新説每¶
<pb:KR1b0020_WYG_000-4b>¶
　　　　不免於穿鑿支離時所解如羲和曠職則本¶
　　　　諸蘓軾康叔封衛在成王時則仍用孔安國¶
　　　　傳康王之誥則兼采張九成書説信能擇善¶
　　　　而從不專主一家之學者至以泰誓為告西¶
　　　　岐師旅牧誓為告逺方諸侯自抒心得未嘗¶
　　　　依傍前人又謂武成本無脱簡中述武王告¶
　　　　師之辭後為史臣紀事之體康誥首節以周¶
　　　　公初基定為未營洛邑封康叔以撫頑民不¶
<pb:KR1b0020_WYG_000-5a>¶
　　　　當移置於洛誥尤為卓然有見不惑於同時¶
　　　　諸儒之曲說其取材博而精其樹義新而確¶
　　　　葢宋人經解中僅見之書也葉盛水東日記¶
　　　　載嘉熙二年知嚴州萬一薦凖尚書省劄取¶
　　　　進時所著書奏狀一通首列尚書演義三十¶
　　　　册而永樂大典所載實名融堂書解疑為晚¶
　　　　年删削更定之本今從永樂大典所稱書名¶
　　　　題之而仍以原劄狀二通録冠於前又經義¶
<pb:KR1b0020_WYG_000-5b>¶
　　　　考作八卷未知何據今考定篇第釐為二十¶
　　　　卷詮次如左乾隆四十五年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)　陸　費　墀¶
<pb:KR1b0020_WYG_000-6a>¶
　　宋進書原劄狀¶
特進左丞相兼樞密使肅國公喬行簡劄子臣輙有奏¶
陳仰干天聽臣昨任國子司業日於延見諸生之次聞¶
嚴州布衣錢時山居讀書理學淹貫嘗從故寳謨閣學¶
士楊簡遊葢其深所推許今寳章閣待制袁甫昨任徽¶
州與故太府丞鄭之悌守嚴州日皆嘗一再禮聘莅講¶
郡庠逺近士子翕然雲集已而得其講篇其於辨析義¶
理參錯事物發明疑難有以起人臣是時心已屬之其¶
<pb:KR1b0020_WYG_000-6b>¶
後知紹興府汪綱亦嘗延講至郡臣始屬綱求其所著¶
之書有論語孝經中庸大學四書管見及尚書啓蒙詩¶
學管見周易釋傳兩漢筆記國朝編年等作益信其學¶
之有所本其作兩漢筆記類皆痛漢氏襲秦之弊而尤¶
反覆致意於後世所以不敢望三代之治又見其學之¶
為有用臣遂因綱以延其来與之相見而欵扣之見其¶
氣負才識尤通世務自田里之休戚利病當世之是非¶
得失莫不詳䆒而熟知之靖康間其大父觷值睦寇陸¶
<pb:KR1b0020_WYG_000-7a>¶
梁金人入浙糾率捍禦㡬著竒功朝廷嘗為之立廟封¶
爵而時亦人物魁岸慷慨激昂有乃祖風不但通詩書¶
守陳言而已每念此亦竒士而不使得為世用私竊惜¶
之比者伏讀國史至真宗皇帝於禁中壁間見穆修所¶
作詩句深切歎賞即問侍臣曰有文如此公卿何以不¶
薦則士之遺逸者固大臣之所當言亦聖主之所樂聞¶
也時嘗詣漕司文解比嵗已該永免而場屋竟不足以¶
得之其志方將玩聖經以自隠儻今不加收用使之終¶
<pb:KR1b0020_WYG_000-7b>¶
老山林則國家有遺而不舉之才大臣有知而不薦之¶
咎矣臣愚欲望聖慈且與錢時特補廸功郎畀以秘閣¶
校勘仍乞下時本貫嚴州取所著書繕寫繳進上備乙¶
覧如其果有可采則乞次第録用庶以䆒其所藴有補¶
斯世伏候勑㫖五月十日三省同奉聖㫖依¶
朝散大夫權知嚴州軍州兼管内勸農事臣萬一薦凖¶
尚書省劄備特進左丞相劄子奏陳嚴州布衣錢時山¶
居讀書理學淹貫特補廸功郎畀以秘閣校勘行下嚴¶
<pb:KR1b0020_WYG_000-8a>¶
州取所著書繕寫繳進上備御覽三省同奉聖㫖依劄¶
付嚴州臣除已恭禀繕寫錢時所著述書計一百册開¶
具數目如後須至上進者¶
　家塾尚書演義三十册¶
　學詩管見三十册¶
　周易釋傳二十册¶
　四書管見八册¶
　兩漢筆記一十二册¶
<pb:KR1b0020_WYG_000-8b>¶
一右件書一百册用黄綾背褙黄羅絹裏夾複五條象¶
牙牌五面紅茸絛繋綵畫木匣五隻盛貯鍍金鐵鎖並¶
全謹具狀上進以聞謹進嘉熙二年九月日朝散大夫¶
權知嚴州軍州兼管内勸農事萬一薦上進¶

